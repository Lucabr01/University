# Intrusion Detection System basato su Ensemble di Modelli di Machine Learning


## Abstract

Negli ultimi anni, data la crescente dipendenza dalle tecnologie, gli attacchi  
informatici rappresentano una minaccia costante per la sicurezza delle reti e dei  
sistemi. In questo contesto, gli **Intrusion Detection Systems** (IDS) svolgono un  
ruolo cruciale nell’analisi del traffico di rete, individuando comportamenti anomali  
e segnali precoci di possibili intrusioni. Per adattarsi al continuo evolversi della  
complessità degli attacchi, numerose tecniche che sfruttano algoritmi di **Machine  
Learning** e **Deep Learning** sono state implementate.

L’oggetto di questa tesi è lo studio dei vari approcci e metodologie utilizzate dagli  
IDS per determinare se è in atto un’intrusione. Successivamente, viene proposto un  
ensemble di modelli di machine learning, progettato per combinare i punti di forza  
dei diversi approcci. Tale architettura permette di rilevare e classificare, in modo  
efficace, sia attacchi noti che minacce emergenti. I risultati ottenuti confermano  
il potenziale dell’approccio adottato per migliorare la sicurezza delle infrastrutture  
informatiche, offrendo una soluzione scalabile e robusta per il rilevamento delle  
minacce in ambienti reali.
